14 maig, el poder de les dades en la societat actual, carles rius
Amb la irrupció massiva dels dispositius mòbils i de l'Internet de les coses, el volum d'informació que es genera actualment és desorbitada. A banda del propòsit inicial de tota aquesta informació, les empreses han començat a explotar-la per tal de treure'n un profit. El sector financer, la investigació mèdica, les multinacionals del comerç o les agències de seguretat en són uns clars exemples i en veurem alguns tot introduint conceptes en voga com Big Data, Machine Learning i Business Intelligence.

Sobre el ponent: En Carles Rius ha treballat com a informàtic en diferents empreses i ara ja fa 5 anys que està a la UIC. Té un màster en Big Data. Està realitzant un projecte de Big Data dels pàrquins públics de Barcelona.

4 juny, la transició energètica del segle XXI(TE21). la darrera oportunitat, ramon sans
Com a conseqüència del nostre estil de vida, el canvi climàtic ha esdevingut un gravíssim problema mediambiental que ens afecta a tots. És tal el desafiament que tenim al davant, que en pocs anys podem arribar a un punt letal per a la humanitat i per a gran part de la resta de les espècies del Planeta. El progrés, tal com s’entén avui dia, porta a l’extinció. És possible evitar-ho? En aquesta xerrada explicarem els avantatges que suposaria l’adopció d'un nou model energètic basat en energies renovables i quines altres mesures urgents cal prendre si es vol evitar el col·lapse del nostre planeta.

7 maig, intel·ligència artificial: principi o final d'una nova era?, isaac boixaderas
La intel·ligència artificial ja ha passat a formar part de les nostres vides. A nivell quotidià, utilitzem diàriament una gran varietat de sistemes «intel·ligents» sense ni tan sols adonar-nos-en.
La recerca en aquest camp ha agafat moltíssima força els últims anys i està progressant a un ritme considerable. L'ús habitual de màquines futuristes, com per exemple cotxes que condueixen sense supervisió humana, passaran a ser una realitat en molt pocs anys.
Per una banda, tots aquests canvis es viuen amb il·lusió pel fet de les comoditats que aporten, però per l'altra, també hi ha certa preocupació per com evolucionaran moltes de les feines a les que estem acostumats. A més a més, alguns experts alerten del perill que comporta aquest creixement, tenint en compte la possibilitat que en un futur no molt llunyà no siguem capaços de controlar aquest tipus d'intel·ligència.
En aquesta xerrada s'explicarà què és la intel·ligència artificial, com ha evolucionat els últims anys, en quin punt ens trobem i quina és la previsió en un futur a curt i llarg termini.

Sobre el ponent: L'Isaac Boixaderas és enginyer informàtic. Ha col·laborat en projectes d'investigació en el BSC (Barcelona Supercomputing Center) desenvolupant programes d'intel·ligència artificial.

12 març, el valor de estar presente, andrés martín
Presentamos Mindfulness, o Conciencia Plena, una herramienta de desarrollo personal que está recibiendo mucho interés en las últimas investigaciones de Neurociencia y que esta siendo usado por empresas innovadoras (Google) en sus planes de formación. Mediante algunos ejercicios, exploraremos su aplicación para cultivar una mayor Presencia que facilite procesos de Atención, Conexión y Adaptación, resultando en mejores decisiones y en una mayor eficacia personal.
De forma amena y práctica exploramos los procesos de Atención mediante el “Triángulo de la atención”, para tomar conciencia mejor hacia donde orientamos la atención y las implicaciones que ello tiene. De esta forma podremos comenzar a cultivar un cierto “Control de Calidad Mental” orientado a desarrollar una mente más sana y productiva.

19 febrer, com contruir un model energètic alternatiu, gijsbert huijink
En el nostre teixit econòmic cada vegada més proliferen les cooperatives i altres models alternatius d'organització empresarial que busquen anar més enllà que la generació de valor i benefici econòmic. Són iniciatives que pretenen transformar el model econòmic i trencar amb els esquemes habituals d'inversor-empresa-client. Gijsbert Huijink, un dels pioners en aquest tipus d’iniciatives, ens explicarà com Somenergia hi està aportant el seu important granet de sorra.

15 maig, debat electoral de calldetenes
Aquest divendres 15 de maig, a les 20h, us oferim un debat electoral, amb els alcaldables Marc Verdaguer (CIU), Anton Puigdesens (ERC) i Mireia Vila (POBLE EN MARXA). Aquest debat serà moderat per un membre del Grup C3, Sergi Bordallo, graduat en Ciències Polítiques i de l'Administració

30 abril, malalties tropicals emergents, anna viella morató
El dia 29 de març d’enguany l’OMS declarava que l’Ebola deixava de ser una emergència de salut pública d’interès internacional. Des que va començar l’epidèmia a finals de l’any 2013, el virus ha estat el responsable de la malaltia en un total de 28.646 persones, 11.323 d’elles han mort i en alguns dels supervivents resta alguna seqüela de la malaltia passada.

Però no ens hem recuperat encara de l’epidèmia que ja hem començat a sentir a parlar d’uns altres virus i de noves malalties. El virus Zika, especialment, però també el virus del Dengue i el virus del Chikungunya, han passat a ser portada de molts diaris. Un nou perill mundial, i ara transportat per un mosquit. L’OMS declara nova emergència a nivell internacional. De nou es posa en marxa la maquinària internacional per fer front una epidèmia.

I no deien que les epidèmies eren coses del passat? El proper 30 d’abril intentarem treure’n l’entrellat i explicar el perquè de les epidèmies i quins factors hi estan implicats.


Sobre la ponent: L'Anna Vilella Morató és consultora sènior al Servei de Medicina Preventiva i Epidemiologia de l’Hospital Clínic de Barcelona



















































